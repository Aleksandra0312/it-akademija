<h1>Kreiranje prvog HTML dokumenta</h1>

<p>Kako ovaj kurs ne bi ostao samo na teoretskom izlaganju o osnovama frontend razvoja, u lekciji koja je pred vama posvetićemo se kreiranju prvog HTML dokumenta. S obzirom na to da smo još uvek na samom početku izučavanja oblasti frontend razvoja, u nastavku ove lekcije biće kreiran veoma jednostavan HTML dokument. Posao koji je pred nama može se podeliti na nekoliko manjih zadataka:

</p>

<ul>
<li style="color: red;">kreiranje HTML fajla</li>
<li style="color: blue;">definisanje sadržaja i strukture</li>
<li style="color: green;">osnovno stilizovanje</li>
<li style="color: yellow;">pregled web stranice unutar browsera</li>
</ul>

<p>HTML fajlovi zapravo mogu biti predstavljeni korišćenjem dve različite ekstenzije. Reč je o ekstenzijama .html i .htm. Svakako daleko popularnija je ekstenzija sa 4 karaktera – .html. Nekada davno operativni sistemi nisu podržavali ekstenzije sa više od 3 karaktera, te je upravo zbog toga bila korišćena .htm ekstenzija. Ipak, danas za nečim takvim više nema potrebe, tako da se savetuje upotreba .html ekstenzije, pogotovo što određeni web serveri više i ne podržavaju staru .htm ekstenziju.
    
</p>